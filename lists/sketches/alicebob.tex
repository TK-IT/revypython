\begin{Sketch}{Alice, Bob og alle de andre rødder}

\begin{Persongalleri}
\item Alice (A) \pige
\item Bob (B) \dreng
\item Eve (eksamensvagt) (E) \pige
\item Speaker (S)
\end{Persongalleri}

\begin{Rekvisitter}
	\item 2 borde og stole
 	\item Eksamenssæt i Elektromagnetisme
	\item Papir ad libitum
	\item Kasse med lås
	\item 2 sæt XL nøglebundter
	\item Koben
	\item 2 lommelygter
	\item 4 semaforflag
\end{Rekvisitter}

\begin{Regi}
  Tæppe fra. Der er skriftlig eksamen i Elektromagnetisme. A og B sidder ved hvert sit bord i hver side af scenen.
\end{Regi}

\begin{Replik}[E]
  Velkommen til den skriftlige eksamen i Elektromagnetisme. I har fire
  timer til at løse opgaven. I må begynde nu.
\end{Replik}

\begin{Regi}
  A og B kigger på deres opgaver. Er helt håbløse. Kigger forfærdet op
  og kigger på hinanden. A begynder at skrive en seddel til B.\\
  A sender besked til B.
\end{Regi}

\begin{Replik}[S]
  Puh, det er svært. LOL. Kan du huske udtrykket for det elektriske
  felt\dots kolon parentes?! \regi{vender sedlen 90 grader} Ah! Smiley!
\end{Replik}

\begin{Regi}
  B skriver en seddel tilbage. Sender den diskret til A, men opfatter
  slet ikke at sedlen bliver opsnappet af E. E læser forarget sedlen.
\end{Regi}

\begin{Replik}[S]
  Jeg tror det er $\vec{E} = -\nabla V$. \regi{Forundret:} Havelåge yolo?!
\end{Replik}

\begin{Regi}
   E får en lumsk idé og skriver på sedlen, før hun giver den til
  A. A læser den dybt forvirret/overvældet.
\end{Regi}

\begin{Replik}[S]
  $\hat{E}_x = \sqrt{\frac{\hbar\omega}{2V\epsilon_0}}
  \left[\hat{a}(t) + \hat{a}^\dagger (t)\right] \sin (kz)$ \regi{eller
  noget andet, der lyder kompliceret}
\end{Replik}

\begin{Regi}
  A gestikulerer til B, om det virkelig kan være rigtigt. B giver
  smilende thumbs up tilbage. \\
  A skriver ny seddel, som E krøller sammen og skriver en ny seddel. E
  morer sig tydeligt, og giver den til B.
\end{Regi}

\begin{Replik}[S]
  Jeg synes vi skal droppe ud. Hashtag fail.
\end{Replik}

\begin{Regi}
  B skriver ny seddel. Skal lige til at give den til E, da han
  pludselig indser, at E opsnapper deres sedler. I stedet for at give
  E sedlen tager han en kasse frem og lægger sedlen i den. B låser
  kassen, før E får den. \\
  E indser irriteret, at hun ikke kan åbne den,
  og giver den videre til A.
\end{Regi}

\begin{Replik}[S]
  Haha, der snød vi hende godt nok. Høj fem. Har du svaret på opgave 1b?
\end{Replik}

\begin{Regi}
  E bliver tvær og går af scenen. A og B fniser af det. Mens E er væk,
  skriver A en ny seddel og lægger den i kassen. A låser kassen mens E
  kommer tilbage på scenen. \\
  E tager kassen og trækker et koben frem, åbner kassen, smider sedlen
  væk, og giver triumferende kassen videre til B.\\
  B åbner kassen og indser forfærdet, at deres kryptering er blevet
  brudt. B tager en lommelygte frem fra tasken og begynder at morse
  til A.
\end{Regi}

\begin{Replik}[S]
  P--S--S--T\dots Nåh! Psst! \regi{A opdager at det stadig ikke
    giver mening}.
\end{Replik}

\begin{Regi}
  A morser tilbage til B.
\end{Regi}

\begin{Replik}[S]
  Hva?!
\end{Replik}

\begin{Regi}
  E opdager, at de morser, og bruger sin hånd til at blokere
  lyset. I løbet af følgende replik opdager E, at hun kan ændre sætningerne.
\end{Regi}

\begin{Replik}[S]
  Årh, jeg synes det er svært at\dots Kan du --ælpe med ligningen i --gave
  fi--. Jeg kan ikke få den \dots op! Kan du?
\end{Replik}

\begin{Regi}
  E opdager, at hun har lavet en joke, og fniser. A bliver forbavset
  og morser tilbage.
\end{Regi}

\begin{Replik}[S]
  Lige nu?! Er det ikke bedre \emph{efter} eksamen?
\end{Replik}

\begin{Regi}
  E ser snedig ud. Begynder at varme op til det helt store nummer
  (knækker fingre, svinger arme etc.), mens B skal til at morse tilbage.
\end{Regi}

\begin{Replik}[S]
  Jeg vil bare gerne have \emph{kødpølse}. Jeg kan ikke finde ud af at
  integrere \emph{stankelben} over \emph{åben ild}.
\end{Replik}

\begin{Regi}
  A morser dybt forvirret tilbage, men E blokerer lystrålen på vildere
  måder (under armen, slår knude på strålen, puster til lyset etc.).
\end{Regi}

\begin{Replik}[S]
  Du ligner en gnu i en jacuzzi, og de far lugter af hyldebær.
\end{Replik}

\begin{Regi}
  (Ovenstående replik kan snildt ændres til noget sjovere.)\\
  A og B stirrer vantro på deres lommelygter, ryster den eller lytter
  til den. De sukker opgivende og tager to flag frem (semafor) og
  begynder at lave signaler til hinanden.\\
  E græmmes. Tæppe!
\end{Regi}

\end{Sketch}

\begin{Footer}
Sean-Poul et al.
\end{Footer}
